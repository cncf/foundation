CNCF Topluluğu Davranış Kuralları v1.0
------------------------------------------

### Katkıda Bulunanlar için Davranış Kuralları

Bu projeye katkıda bulunanlar ve proje geliştiricileri olarak açık ve misafirperver bir topluluğun gelişimini teşvik etmek için, sorunları bildirerek, özellik talepleri yayınlayarak, belge güncelleyerek, pull request’ler veya yamalar göndererek ve diğer faaliyetler yoluyla katkıda bulunan tüm insanlara saygı duyacağımızı taahhüt ediyoruz.

Deneyim seviyesi, cinsiyet, cinsel kimlik ve ifade, cinsel yönelim, engellilik, kişisel görünüm, vücut ölçüsü, ırk, etnik köken, yaş, din veya milliyetten bağımsız olarak bu projeye katılımı herkes için tacizden arındırılmış bir deneyim haline getirmeye kararlıyız.

Kabul edilemez katılımcı davranış örnekleri şunları içerir:

* Cinselleştirilmiş dil veya görsellerin kullanımı
* Kişisel saldırılar
* Trolleme veya aşağılayıcı/hakaret içeren yorumlar
* Açıktan veya gizli taciz
* Açık izinleri olmadan başkalarının fiziksel veya elektronik adresleri gibi özel bilgilerini yayınlama
* Etik veya profesyonel olmayan diğer davranışlar.

Proje geliştiricileri; yorumları, gönderim mesajlarını, kodları, wiki düzenlemelerini, sorunları ve bu Davranış Kuralları’na uygun olmayan diğer katkıları kaldırma, düzenleme veya reddetme hakkına ve sorumluluğuna sahiptir. Proje geliştiricileri bu Davranış Kuralları’nı benimseyerek, bu ilkeleri proje yönetiminin her yönüne adil ve istikrarlı bir şekilde uygulamaya kendilerini adamışlardır. Davranış Kuralları’na uymayan veya bunları uygulamayan proje geliştiricileri, proje ekibinden kalıcı olarak çıkarılabilir.

Bu Davranış Kuralları, kişinin projeyi veya topluluğunu temsil etmesi durumunda proje içinde olduğu kadar kamusal alanda da geçerlidir.

Kubernetes'te meydana gelen zorbalık, taciz edici veya başka bir şekilde kabul edilemez davranış örnekleri, <conduct@kubernetes.io> aracılığıyla [Kubernetes Davranış Kuralları Komitesi](https://github.com/kubernetes/community/tree/master/committee-code-of-conduct) ile iletişime geçilerek bildirilebilir. Diğer projeler için lütfen bir CNCF proje geliştiricisi veya aracımız Mishi Choudhary ile <mishi@linux.com> adresinden iletişime geçin.

Bu Davranış Kuralları Contributor Covenant'dan (http://contributor-covenant.org) uyarlanmıştır, sürüm 1.2.0’a http://contributor-covenant.org/version/1/2/0/ adresinden ulaşılabilir.

### CNCF Etkinlikleri Davranış Kuralları

CNCF etkinlikleri, etkinlik sayfasında bulunan Linux Vakfı [Davranış Kuralları](https://events.linuxfoundation.org/about/code-of-conduct/) ile yönetilir. Bu kurallar yukarıda belirtilen politikayla uyumlu olacak şekilde tasarlanmıştır ve ayrıca olaylara nasıl müdahale edileceği konusunda daha fazla ayrıntı içerir.

