CNCF Համայնքի վարքագծի կանոնադրություն v1.3
----------------------------------------------

### Համայնքի վարքագծի կանոնադրություն

Որպես CNCF համայնքի նախագծերի աջակցողներ և մասնակիցներ, որպես ի շահ բաց և հյուրընկալ համայնքի
խթանման, մենք խոստանում ենք՝ հարգել բոլոր այն մարդկանց, ովքեր իրենց ներդրումն ունեն խնդիրների 
հաղորդման, շտկման, նոր ֆունկցիոնալների մշակման, փաստաթղթերի թարմացման, կոնֆերանսների կամ 
միջոցառումների, ինչպես նաև համայնքի մեկ այլ նախագծի գործունեության ներգրավածության միջոցով:

Մենք պարտավորվում ենք մասնակցությունը CNCF համայնքին դարձնել ոտնձգություններից զերծ բոլորի համար՝ 
անկախ տարիքից, մարմնի չափսից, հաշմանդամությունից, էթնիկ պատկանելությունից, փորձի մակարդակից, 
ընտանեկան կարգավիճակից, սեռից, գենդերային ինքնությունից, ամուսնական կարգավիճակից, 
զինվորականությունից կամ վետերանի կարգավիճակից, ազգությունից, արտաքին տեսքից, ռասաից, կրոնից, 
սեռական կողմնորոշումից, սոցիալ-տնտեսական կարգավիճակից, ցեղից կամ բազմազանության ցանկացած այլ 
չափանիշից:

## Շրջանակներ 

Այս վարքագծի կանոնները կիրառվում են:
* համայնքային վայրերում և նախագծի մեջ,
* այլ վայրերում, երբ CNCF համայնքի անհատ մասնակցի խոսքը կամ գործողությունները ուղղված են կամ
վերաբերում են CNCF ծրագրին, CNCF համայնքին կամ CNCF համայնքի մեկ այլ մասնակցի:


## CNCF միջոցառումներ

CNCF-ի միջոցառումները, որոնք կազմակերպվում են Linux Faundation-ի կողմից՝ մասնագիտական միջոցառումների 
անձնակազմով, կառավարվում են Linux Foundation-ի [Միջոցառումների Վարքագծի Կանոնագրքով](https://events.linuxfoundation.org/code-of-conduct/), 
որը հասանելի է միջոցառման էջում: Սա նախատեսված է CNCF-ի Վարքագծի Կանոնագրքի հետ համատեղ 
օգտագործման համար:

## Մեր ստանդարտները

CNCF համայնքը բաց է և հարգալից: Մեր համայնքի յուրաքանչյուր անդամ ունի իրավունք ունենալու իր ինքնությունը հարգված:

Դրական միջավայրի ստեղծմանը նպաստող վարքագծի օրինակները ներառում են, բայց չեն սահմանափակվում հետևյալով.

* Կարեկցանքի և բարության դրսևորում այլ մարդկանց նկատմամբ
* Հարգալից վերաբերմունք տարբեր կարծիքների, տեսակետների և փորձառությունների նկատմամբ
* Կառուցողական արձագանքների տրամադրում և ընդունում
* Ընդունել պատասխանատվություն և ներողություն խնդրել նրանցից, ովքեր տուժել են մեր սխալներից և սովորել փորձից
* Կենտրոնացում այն ամենի վրա, ինչը լավագույնն է ոչ միայն մեզ՝ որպես անհատներ, այլև ողջ համայնքի համար
* Ողջույնի և ներառական լեզվի օգտագործում

Անընդունելի վարքագծի օրինակները ներառում են, բայց չեն սահմանափակվում հետևյալով.

* Սեռական արտահայտությունների կամ պատկերների օգտագործում
* Վիրավորական կամ նվաստացնող մեկնաբանություններ, անձնական կամ քաղաքական հարձակումներ
* Հասարակական կամ մասնավոր ոտնձգություն ցանկացած ձևով
* Հրապարակել ուրիշների անձնական տվյալները, ինչպիսիք են ֆիզիկական կամ էլ. փոստի հասցեն, առանց նրանց
  հստակ թույլտվության
* Բռնություն, բռնության սպառնալիք կամ խրախուսել ուրիշներին դրսևորել բռնի վարքագիծ
* Հետապնդել կամ հետևել որևէ մեկին առանց նրա համաձայնության
* Անցանկալի ֆիզիկական շփում
* Անցանկալի սեռական կամ ռոմանտիկ ուշադրություն
* Այլ վարքագիծ, որը կհամարվի ոչ պատշաճ մասնագիտական միջավայրում

Արգելվում են նաև հետևյալ վարքագծերը.

* Վարքագծի կանոնագրքի հետաքննության հետ կապված գիտակցաբար կեղծ կամ ապակողմնորոշող տեղեկատվության
  տրամադրում կամ հետաքննության այլ կերպ դիտավորյալ միջամտություն:
* Վրեժխնդիր լինել անձի նկատմամբ, քանի որ նրանք որպես վկա հայտնել են միջադեպի մասին կամ տեղեկություններ են
  հայտնել միջադեպի մասին:

Նախագծի պահպանողներն ունեն իրավունք և պատասխանատվություն հեռացնելու, խմբագրելու կամ մերժելու 
մեկնաբանությունները, կոդերը, վիքի խմբագրումները, և այլ ներդրումներ, որոնք չեն համապատասխանում սույն վարքագծի 
կանոններին: Ընդունելով այս վարքագծի կանոնները՝ ծրագրի սպասարկողները պարտավորվում են արդարացիորեն և 
հետևողականորեն կիրառել այս սկզբունքները CNCF ծրագրի կառավարման բոլոր ասպեկտներում: Ծրագրի պահպանողները, 
ովքեր չեն կիրառում կամ չեն հետևում վարքագծի կանոններին, կարող են ժամանակավորապես կամ ընդմիշտ հեռացվել 
նախագծի թիմից:

## Զեկուցում

Kubernetes համայնքում տեղի ունեցող միջադեպերի համար դիմել [Kubernetes Վարքագծի Կանոնագրքի Կոմիտե](https://git.k8s.io/community/committee-code-of-conduct) 
conduct@kubernetes.io հասցեով: Պատասխանը պետք է ակնկալել երեք աշխատանքային օրվա ընթացքում:

Այլ նախագծերի կամ միջադեպերի համար, որոնք անկախ են նախագծից կամ ազդում են բազմաթիվ CNCF նախագծերի 
վրա, դիմեք [CNCF Վարքագծի Կանոնագրքի Կոմիտե](https://www.cncf.io/conduct/committee/) հետևյալ հասցեով 
conduct@cncf.io: Որպես այլընտրանք, դուք կարող եք կապվել [CNCF Վարքագծի Կանոնագրքի Կոմիտեի](https://www.cncf.io/conduct/committee/) 
առանձին անդամներից որևէ մեկի հետ՝ ձեր զեկույցը ներկայացնելու համար: Զեկույց ներկայացնելու վերաբերյալ ավելի 
մանրամասն հրահանգների համար, ներառյալ՝ ինչպես ներկայացնել անանուն զեկույց, տես մեր 
[Միջադեպերի լուծման ընթացակարգերը](https://www.cncf.io/conduct/procedures/): Պատասխանը պետք է ակնկալել 
երեք աշխատանքային օրվա ընթացքում:

CNCF միջոցառման ժամանակ տեղի ունեցած միջադեպերի համար, որոնք կազմակերպվում են Linux Faundation-ի կողմից, 
խնդրում ենք կապ հաստատել հետևյալ հասցեով eventconduct@cncf.io:

## Հարկադիր կատարում

Զեկուցված միջադեպի վերանայումից և հետաքննությունից հետո համապատասխան արձագանքման թիմը, որն ունի իրավասություն, 
կորոշի, թե ինչ գործողություն է տեղին՝ հիմնվելով սույն վարքագծի կանոնագրքի և դրա հետ կապված փաստաթղթերի վրա:

Տեղեկությունների համար, թե վարքագծի կանոնագրքի, որ միջադեպերն են մշակվում նախագծի ղեկավարության կողմից, որ 
միջադեպերն են վարվում CNCF-ի Վարքագծի Կանոնագրքի Կոմիտեի կողմից, և որ միջադեպերն են վարվում Linux Faundation-ի 
կողմից (ներառյալ իր միջոցառումների թիմը), տես մեր [Իրավասության քաղաքականությունը](https://www.cncf.io/conduct/jurisdiction/):

## Փոփոխություններ
CNCF-ի կանոնադրության համաձայն՝ սույն վարքագծի կանոնագրքի ցանկացած էական փոփոխություն պետք է հաստատվի Տեխնիկական 
Վերահսկողության Կոմիտեի կողմից:

## Շնորհակալագրեր
Այս վարքագծի կանոնադրությունը հարմարեցված է Աջակցողի դաշնագրից (http://contributor-covenant.org), տարբերակ 2.0, որը 
հասանելի է http://contributor-covenant.org/version/2/0/code_of_conduct/ կայքում:
