# योगदानकर्ता आचार संहिता

इस परियोजना के योगदानकर्ताओं और अनुरक्षकों के रूप में, तथा कम्युनिटी के हित में, हम उन सभी लोगों का सम्मान करने की प्रतिज्ञा करते हैं जो मुद्दों को रिपोर्ट करने, फीचर अनुरोध पोस्ट करने, दस्तावेज अपडेट करने, पुल अनुरोध या पैच सबमिट करने एवं अन्य गतिविधियों के माध्यम से योगदान करते हैं।

अनुभव, लिंग, लिंग पहचान एवं अभिव्यक्ति, यौन अभिविन्यास, विकलांगता, व्यक्तिगत उपस्थिति, शारीरिक आकार, जाति, जातीयता, आयु, धर्म या राष्ट्रीयता की परवाह किए बिना, हम इस परियोजना में भागीदारी को सभी के लिए उत्पीड़न-मुक्त अनुभव बनाने के लिए प्रतिबद्ध हैं।

प्रतिभागियों द्वारा अस्वीकार्य व्यवहार के उदाहरणों में शामिल हैं:

* कामुक भाषा या चित्र का उपयोग
* व्यक्तिगत हमले
* ट्रोलिंग या अपमानजनक/अनादरपूर्ण टिप्पणियां
* सार्वजनिक या निजी उत्पीड़न
* स्पष्ट अनुमति के बिना दूसरों की निजी जानकारी, जैसे भौतिक या इलेक्ट्रॉनिक पते प्रकाशित करना
* अन्य अनैतिक या अव्यवसायिक आचरण।

परियोजना अनुरक्षकों के पास उन टिप्पणियों, कमिट, कोड, विकी संपादनों, मुद्दों और अन्य योगदान जो इस आचार संहिता के अनुरूप नहीं हैं, उनको हटाने, संपादित करने या अस्वीकार करने का अधिकार एवं उत्तरदायित्व है । इस आचार संहिता को अपनाकर, परियोजना अनुरक्षक इस परियोजना के प्रबंधन के हर पहलू पर इन सिद्धांतों को निष्पक्ष एवं निरंतर लागू करने के लिए खुद को प्रतिबद्ध करते हैं। परियोजना अनुरक्षक जो आचार संहिता का स्वयं पालन नहीं करते या पालन नहीं करवाते हैं, उन्हें परियोजना टीम से स्थायी रूप से हटाया जा सकता है।

जब कोई व्यक्ति परियोजना या उसके समुदाय का प्रतिनिधित्व कर रहा हो तो यह आचार संहिता परियोजना स्थलों एवं सार्वजनिक स्थानों दोनों पर लागू होती है।

कुबेरनेट्स में अपमानजनक, समस्यात्मक, या अस्वीकार्य व्यवहार के उदाहरणों की रिपोर्ट [कुबेरनेट्स आचार संहिता समिति](https://git.k8s.io/community/committee-code-of-conduct) से <conduct@kubernetes.io> के माध्यम से की जा सकती है। अन्य परियोजनाओं के लिए, कृपया <conduct@cncf.io> के माध्यम से CNCF कर्मचारियों से संपर्क करें। आप तीन व्यावसायिक दिनों के भीतर प्रतिक्रिया की उम्मीद कर सकते हैं। जिन मामलों में बाहरी मध्यस्थ की आवश्यकता होती है, कृपया मिशी चौधरी (mishi@linux.com) से संपर्क करें।


यह आचार संहिता योगदानकर्ता वाचा (http://contributor-covenant.org), संस्करण 1.2.0 से अनुकूलित है, जो http://contributor-covenant.org/version/1/2/0/ पर उपलब्ध है।

## CNCF कार्यक्रम आचार संहिता

CNCF के आयोजन Linux फ़ाउंडेशन [आचार संहिता](https://events.linuxfoundation.org/code-of-conduct/) द्वारा नियंत्रित होते हैं जो ईवेंट पेज पर उपलब्ध हैं। इसकी रचना उपरोक्त नीति के अनुकूल ही की गई है एवं इसमें घटनाओं पर प्रतिक्रिया देने के विषय में अधिक विवरण भी उपलब्ध हैं।
